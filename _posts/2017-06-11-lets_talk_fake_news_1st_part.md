---
layout: default
title: Ας μιλήσουμε για ψευδείς ειδήσεις - μέρος πρώτο
permalink: /fake_news_pt1
---

# Ας μιλήσουμε για Ψευδείς ειδήσεις

**Εμπιστέψου με, ψεύδομαι - Ο αποδεκατισμός των ΜΜΕ**

Μιας και υπάρχει πολύ υλικό γύρω από το θέμα, σκεφτόμουν να μην ασχοληθώ καθόλου
μιας και ένα ακόμη κείμενο τi έχει να προσφέρει. Μιας και αυτες τις μέρες είμαι
καθηλωμένος στο πληκτρολόγιο, σκέφτηκα "γιατί όχι". Οπότε...

Οπότε στο κείμενο θσ συζητηθούν δύο πτυχές που δεν έχουν την προσοχή που τους
αξίζει στα κείμενα που μέχρι στιγμής έχω διαβάσει για το θέμα. Πρόκειται για
επιδράσεις του διαδικτύου στον τρόπο που λειτουργούν τα παραδοσιακά ΜΜΕ και
στη συνέχεια μερικά σχόλια για την ταυτότητα των δημιουργών ή επωφελούμενων
από ψευδείς ειδήσεις.

Το κείμενο θα σπάσει σε δύο ή τρια μέρη με το πρώτο να αναφέρεται στον
αποδεκατισμό των ΜΜΕ και τις συνέπειες που αυτό έχει στην διάδοση ειδήσεων.

Ο υπότιτλος αποτελεί αναφορά στο βιβλίο
"[Trust me I'm lying](http://trustmeimlying.com/)" ενός αγαπημένου μου
συγγραφέα του Ryan Holiday. Θα επανέλθουμε στο βιβλίο σύντομα.

![Εξώφυλλο του βιβλίου](/images/fake_news/trust_me_cover.jpg)

## Ο κόσμος τότε

Θα αναφερθώ σε δυο τεκτονικές αλλαγές που το Internet έχει επιφέρει στην
σύχγρονη δημοσιογραφία. Τον παλίο καλό - πριν το Internet πιάσει - καιρό οι
εφημερίδες, τα περιοδικά, οι ραδιοφωνικοί σταθμοί και γενικά τα "μέσα" διέθεταν
έναν αριθμό από ανθρώπους που ο ρόλος τους είχε να κάνει με την συλλογή,
κατανόηση και διασταύρωση του όποιου υλικού. Θα πάρουμε για παράδειγμα τον χώρο
της μόδας για τον οποίο δεν γνωρίζω τίποτε πέρα του ότι είναι σχετικά ουδέτερος
(την πολιτική πόλωση την κράτησα για τις επόμενες ενώτητες) αλλα κυρίως γιατί
είναι ο χώρος στον οποίο δραστηριοποιήθηκε ο Ryan Holiday σχετικό του βιβλίο.

Για τις ανάγκες της συζήτησης σκεφτείτε ένα δημοσιογράφο υπεύθυνο για θέματα
μόδας σε μια από τις πολύ μεγάλες εφημερίδες των Ηνωμένων Πολιτειών, ας πούμε
την Νιού Υόρκ Τάιμς, την Γουάσινγκτον Πόστ ή κάποια αντίστοιχη. Ο άνθρωπος αυτός
είχε "τότε" υπό την επίβλεψη του μερικούς βοηθούς: έναν, δύο, αλλά κάποιες φορές
περισσότερους, των οποίων η δουλεία θα ήταν να πηγαίνουν σε εκθέσεις που ο
"αρχηγός" δεν μπορούσε/προλάβαινε/ήθελε, να παρακολουθούν συγκεκριμένες τάσεις,
να επισκέπτονται καταστήματα, να παίρνουν συνεντεύξεις από σχεδιαστές, άλλα και
να διαβάζουν περιοδικά, άλλες εφημερίδες για ιδέες είτε από την ίδια
χώρα/πολιτεία είτε από άλλες. Ο υπεύθυνος για την μόδα, την μουσική ή κάποιον
τομέα είχε περισσότερο επιτελικό ρόλο στα μεγάλα μέσα ή/και συμμετείχε ο ίδιος
στην διαδικασία παραγωγής περιεχομένου και ειδήσεων. Σε πιο μικρά μέσα, για
παράδειγμα μια μικρή εφημερίδα ο ρόλος του υπεύθυνου για κάποιο συγκεκριμένο
τομέα, στο παραάδειγμα μας η μόδα, περιελάμβανε λίγο από όλα τα παραπάνω καθώς
και περιορισμένος στο να καλύπτει τις εξελίξεις σε τοπικό επίπεδο.

Το τελευταίο για το τοπικό επίπεδο το κρατάμε γιατί σιγά σιγά είχαμε τους
"ειδικούς" σε κάθε χώρα/πόλη/κλπ οι οποίοι εκτός από την εγγύτητα είχαν σταδιακά
και εμπειρία και κύρος. Ο υπέυθυνος μόδας στην Γουάσινγκτον Πόστ (ας τον πούμε 
Ντάγκλας) μάλλον θα διάβαζε για να μάθει το τί γίνεται στο Μιλάνο από κάποιες
εφημερίδες του Μιλάνου, θα είχε μάθει σε κάποια φάση της ζωής του ιταλικά ή θα
είχε κάποιον βοηθό που να ηξέρε τη γλώσσα. Από όσους Ιταλούς αρθρογραφούσαν θα
προτιμούσε κάποιον (ας τον πούμε Τζιοβάνι) ο οποίος θα κάλυπτε τον αντίστοιχο
χώρο αρκετά χρόνια σε κάποιο περιοδικό ή εφημερίσα του Μιλάνου και θα είχε
κάποιο κύρος. Επίσης ο Τζιοβάνι του παραδείγματος μας θα είχε και αυτός με την
σειρά του 4-5 βοηθούς. Δεν θα ήταν σπάνιο ο Τζιοβάνι με τον Ντάγλας να έχουν
γνωριστεί, να έχουν μιλήσει μερικές φορές στο τηλέφωνο ή και να έχουν συναντηθεί
μερικές φορές όταν ο ένας επισκέπτεται την πόλη του άλλου ή σε κάποια διεθνής
έκθεση ή κάποιο άλλο διεθνές γεγονός του χώρου.

## Δεν ήταν ρομαντική εποχή ούτε όλα λειτουργούσαν σωστά

Ουδείς αναμάρτητος εδώ και το σύστημα είχε πολλά κενά και προβλήματα. Αν ήθελες
να κάνεις κάτι στο Μιλάνο, έπρεπε να σαυμφωνείς αισθητικά (και ίσως πολιτικά και
ίσως σεξουαλικά) με τον Τζιοβάνι αλλιώς την βούρτσισες. Δεν ξέρω από μόδα και αν
δεν υπήρχε ο φίλος μου ο Σ. θα είχα πρόβλημα ενδύσης σε γάμους και βαφτίσια,
αλλά έχω ζήσει δύο παραδείγματα βαρβάτα: Το πρώτο είναι το Χέβυ Μέταλ στην
Ελλάδα: Υπήρχαν πολλά περιοδικά και ραδιόφωνο που απλά δεν το πήγαιναν. Ο
τάδε τζιτζιφιόγκος που είχε το αναλάβει το καλλιτεχνικό, μπορούσε να ανεχθεί
μέχρι Χάρντ Ροκ Σκόρπιονς ροκ-γιου-λάικ-α-χέρικαϊν στο μαγαζί του,
επίσης Χιπ-χοπ, ραπ, "τι είναι αυτό; Πάλι Ημισκούμπρια;". Όποιος δεν συμφωνούσε
έπρεπε να απευθυνθεί είτε σε εντύπα ειδικού ενδιαφέροντος είτε σε φψτοτυπημένα
φανζίν.

Το δεύτερο παράδειγμα είναι τα κόμιξ στην Βρετανία: το ταξικό σύστημα δεν επέτρεπε τέτοια δεύτερης διαολογής αναγνώσματα στην άρχουσα τάξη με τίποτε και για τους
αριστερούς ούτε στο προλεταριάτο μιας και του χαλάγαν τον εγκέφαλο - αυτό που
στην Ελλάδα αποκαλούμε εξαρτημένα αντανακλαστικά Ριζοσπάστη. Οπότε καθόμαστε
στην γωνία και κάνουμε σαν να μην υπάρχει. Αυτό μέχρι να κάνει σεφτέ ένας
Βρετανός στην Αμερική οπότε σαν καλοι σκλάβοι αλλάζουμε γνώμη. Αν θέλετε
περισσότερα συνιστώ το
"[Future Shock! The Story of 2000AD](http://futureshock2000ad.com/)".

## Διάγραμμα / Σύνοψη

Συνοψίζουμε με ένα διάγραμμα. Διαβάζω ένα βιβλίο του
[Νταν Ρόαμ](http://www.danroam.com/draw-to-win/), οπότε το σχέδιο έχει
επηρρεαστεί από τις φατσούλες που χρησιμοποιεί:

![Ο κόσμος τότε](/images/fake_news/world_back_then.png "Το τοπίο των νέων πριν από Google, FB, κτλ")

Στο διάγραμμα παραπάνω, ο κόσμος πριν από την έλευση των διαφημίσεων από την
Google, το Facebook και άλλα αντίστοιχα μέσα στο διαδίκτυο. Το "χοντρό" βελάκι
με τις δύο γραμμές συμβολίζει την ροή πληροφορίας μαζί με τον έλεγχο και την
διασταύρωση μαζί με την λογοκρισία ή την απόρριψη με βάση τον προσανατολισμό του
μέσου.

Τα χαμογελαστά κεφαλάκια συμβολίζουν τους εργαζόμενους ανά έντυπο με τον
διευθυντή τους το κεφαλάκι από πάνω. Υπαρχει εδώ μια υπερβολική ανάλυση, ο λόγος
για αυτό έχει να κάνει για λόγους σύγκρισης με το επόμενο διάγραμμα παρακάτω
που αφορά το τι συμβαίνει σήμερα.

## Ο κόσμος σήμερα

Ο κόσμος "τότε" είχε πολλά ελατώματα από τα οποία μας έσωσε το διαδίκτυο.
Σήμερα όποιος χρόνο μπορεί να βρει απευθείας κοινό να τον ακούσει/διαβάσει, όπως
εσείς εμένα αυτή τη στιγμή. Η διαφημιστική πίτα έχει... μετακομίσει διαδικτυακά
πριονίζοντας τα κέρδη των παραδοσιακων μέσων άρα και την δυνατότητα τους να
προσλαμβάνουν και να διατηρούν προσωπικό. Επίσης ο τρόπος που παράγεται και
διαδίδεται αυτό που λέμε "είδηση" έχει αλλάξει. Για τις ανάγκες του κειμένου θα
παραμείνουμε στον χώρο του τύπου.

Οι περισσότερες εφημερίδες μαζί με τα άλλα παραδοσιακά μέσα έχουν κάποια
παρουσία στο διαδύκτυο, συνήθως ένα σαϊτ. Εκεί που παλαιώτερα για κάθε
συγκεκριμένο θέμα διέθεταν μια ολόκληρη συντακτική ομάδα, τώρα έχουν συνήθως
το πολύ έναν εργαζόμενο. Επειδή αυτός ο άνθρωπός απλά δεν μπορεί να κάνει την
δουλεία που αναλογεί σε πέντε, περιοριζεται ουσιαστικά στο να παρακολουθεί και
στη συνέχεια αποδίδει νέα ή όποιο άλλο περιεχόμενο από 4-5 "δυνατά" μπλογκς του
χώρου του. Η ικανότητα ουσιαστικής παραγωγής περιεχομένου αυτού του εργαζόμενου
συγκρινόμενου με αυτή του αντίστοιχου Ντάγλας και Τζιοβάνι του πρόσφατου
παρελθόντος είναι σχεδόν ανύπαρκτη.

Ας επιστρέψουμε στο βιβλίο του Ryan Holiday και στις εμπειρίες του: Ο εν λόγω
συγγραφέας βρέθηκε σε μια νεαρή σχετικά ηληκία, περιπου 25, να οδηγέι το τμήμα
μαρκετινγ μιας ανερχόμενης τότε εταιρίας ρούχων, την Αμέρικαν Απάρελ. Οι
διαθέσιμοι πόροι για διαφήμιση ήταν ελάχιστοι και σίγουρα αρκετές τάξεις
μεγέθους μικρότεροι από αυτούς που διέθετε ο ανταγωνισμός. Για αυτό ο Ryan
αναγκάστηκε να γίνει εφευρετικός, διορατικός διαθέτοντας επίσης διάθεση να
κινηθεί εκτός των συμβατικών κανόνων.

Επειδή ο Ryan δούλευε στο χώρο, μπόρεσε σχετικά γρήγορα να βρει πάνω κάτω από
ποια μπλογκς αντέγραφε ο ειδικός για θέματα μόδας ας πούμε των Λος Άντζελες
Τάϊμς. Στην συνέχεια είδε ότι και αυτά τα blogs είχαν με τη σειρά τους 4-5 πολύ
μικρότερα από τα οποία ουσιαστικά αλιεύανε περιεχόμενο. Ο λόγος για το παραπάνω 
έχει να κάνει με το οτί οι μπλόγκερς σε αυτά, πλέον ζούσαν από το διαφημιστικό
εισόδημα, επομένως δεν είχαν τον χρόνο να κάνουν ουσιαστικά κάτι παραγωγικό,
οπότε αντί να διασταυρώνουν πηγές απλά κοίταζαν άλλα 4-5 μπλογκς για να δουν αν
γράφαν το ίδιο. Τα τερματικά 4-5 ήταν "αυθεντικά" με την έννοια ότι παρήγαγαν
μεν υλικό, αλλά και ταυτόχρονα σε κάποιο βαθμό "ερασιτεχνικά" και με την ελληνική
έννοια, αγάπη προς το αντικείμενο, αλλά και με την αρνητική έννοια για τους
αγγλοσάξωνες: πρόχειρα, χωρίς ιδιαίτερο κύρος.

Ο Ryan Holiday λοιπόν μέσω κάποιον ψεύτικων λογαριασμών η-μέιλ έστελνε
"διαρροές" που ουσιαστικά ήταν πληροφορία κομμένη και ραμένη έτσι ώστε να
δελέαζε κάποια από τα "τερματικά" μπλογκς ή ειδισιογραφικά σαϊτ να την
δημοσιεύσουν. Οι αποδοχείς ούτε καν κοιτάζανε αν το όνομα που τους τα έστελνε
δούλευε εκεί (ας πούμε μέσω λίνκντ-ιν) ή οτιδήποτε άλλο. Απλά αναπαρήγαγαν το
περιεχόμενο ως μια "επιστευτικη πληροφορία" "από μέσα".

Μια ιστορία από τις πολλές ήταν ότι η τρέχουσα τότε διαφημιστική καμπάνια
χρησιμοποιούσε ανήλικα μοντέλα (κάτω των 18). Όταν 3-4 "τερματικά" μπλογκς
"ψάρωσαν" τότε η πληροφορία "ανέβηκε" με τη σειρα της σε δύο από τα μεσαία ως
είδηση. Την επόμενη μέρα είχε πέσει θύμα και ο αντίστοιχος Ντάγκλας από την
μεγάλη εφημερίδα μιας και αναπαρήξε αυτό που είχε διαβάσει σε δυο "σημαντικά"
μπλογκς του χώρου.

Αρνητική δημοσιότητα για μια εταιρία που σχεδον δεν την ξέρει κανείς έχουμε
μάθει όλοι πως είναι το ίδιο ωφέλιμη με θετική δημοσιότητα. Ο Ryan έστελνε
άμεσα διέψευση η οποία παρείχε ταυτόχρονα και αποδείξεις ότι τα μοντέλα όχι μόνο
δεν ήταν κοντά στα 18 αλλά  πάνω απο 22, 23 χρονών-ετών. Οπότε να τη η θετική
δημοσιότητα την επόμενη μέρα - Τζομπ ντάν. Τα πράγματα δεν συνέβαιναν ακριβώς
έτσι (διάβασα το βιβλίο πριν τρια χρόνια δανεικό) άλλα έτσι πάνω κάτω.

Αν στα παραπάνω προσθέσουμε και αρκετά σαϊτς τα οποία απλά αντιγράφουν από άλλα
αναφέροντας απλά μια πηγή, τότε έχουμε το φαινόμενο μιας "χιονοστιβάδας που
ξεκίνησε από μια χιονόμπαλα", το ειδησιογραφικό διαδίκτυο λειτουργεί σαν ένα
τεράστιο φωτοτυπικό που θα φωτοτυπίσει ότι του πετάξεις. Αν το περιεχόμενο είναι
κατάλληλο (κλικ-μπαϊτ, ζουμερό ουσιαστικά) τότε σχεδόν σίγουρα θα "φωτοτυπωθεί".

Αυτή η πραγματικότητα δεν υπήρχε παλία: κόσμος που ενω μέχρι πρόσφατα έκανε
δημοσιογραφική δουλειά κάποιας ποιότητας, τώρα κάθεται πίσω από ένα γραφείο και
απλά αναπαράγει ότι του πετάξεις, με μια τεράστια εργασιακή ανασφάλεια.

Σύνοψη στο σχέδιο το οποίο απεικονίζει την ροή πληροφορίας όπως λειτουργεί
σήμερα:

![Ο κόσμος τώρα](/images/fake_news/world_now.png)

Με το χοντρό βελάκι (διπλή γραμμη) να συμβολίζει αποδοχή ειδήσεων αλλά και
γενικότερα πληροφορίας με κάποιο έλεγχο, το λεπτό βελάκι (μονή γραμμή) την
αποδοχή χωρίς κανέναν έλεγχο. Παρατηρήστε ότι εκεί που παλιά είχαμε περιοδικά
τώρα έχουμε σάιτς όπως το Τρομακτικό/Συγκλονιστικό κλπ τα οποία απλά αποδέχονται
πληροφορία και αντιγράφουν, δεν ελέγχουν ποτέ.

## Σύνοψη, τι άλλαξε και γιατί

Με μια ακόμη εικόνα:

![Τι άλλαξε](/images/fake_news/world_what_changed.png)

Ουσιαστικά έχουμε πολύ λιγοτερους άνθρωπους ανά μέσο, οι οποίοι κυρίως
αναπαράγουν αντί να δημιουργούν υλικό. Ότι καινούριο βάλει κάποιος στο διαδικτυο
μπορεί να διαδωθεί σαν να ήταν το διαδίκτυο αυτό ένα τεράστιο "φωτοτυπικό" του
παρελθόντος.

Τα περισσότερα σάιτς σήμερα συντηρούνται από διαθημίσεις κυρίως διαδικτυακές,
οπότε αν κάποιος τα επισκευθεί η διαφήμιση προβλήθηκε το μεροκάματο βγήκε.
Αναγκαστικά ποντάρουν λοιπόν σε αισθησιακά θέματα ή παράξενα τα οποία ο κόσμος
θα "σπρώξει" στους φίλους του. Επίσης όσα πιο πολλά τόσο πιο καλά μιας και
περισσότερες επισκέψεις σημαίνουν περισσότερη έκθεση σε διαφήμιση. Οπότε τα
κείμενα καλό είναι να είναι μικρά (όχι όπως αυτό).

Σας ευχαριστώ αν φτάσατε μέχρι εδώ. Το γενικότερο θέμα είναι οι ψευδείς ειδήσεις
οπότε σε αυτό το πρώτο μέρος ήθελα να μιλήσω για το ανοσοποιητικό σύστημα του
ειδησιογραφικού συστήματος το οποίο είναι ουσιαστικά εκτός λειτουργίας. Θα
υπαρξει συνέχεια αλλά όχι σύντομα.
