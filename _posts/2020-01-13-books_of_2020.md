---
layout: default
title: Books of 2020
permalink: /books2020
---

# Books of 2020

## Νεκρονομικόν: Το χειρόγραφο των νεκρών - Αντώνης Αντωνιάδης

Έμαθα την ύπαρξη του βιβλίου όταν το είδα στο σπίτι του φίλου μου Σωτήρη Β. του οποίου το γούστο εμπιστεύομαι - σχεδόν τυφλά. Εκείνες τις ημέρες διάβαζα το "Η άνοδος και η πτώση της Βυζαντινής αυτοκρατορίας" της Τζούντιθ Χέριν, αμέσως ήξερα ότι ήθελα να το διαβάσω.

Κωνσταντινούπολη 950 μΧ ή 950 με τη σημερινή χρονολόγηση :), ένας άνθρωπος ντυμένος μοναχός φανερά καμένος σε όλο του το σώμα τυλιγμένος σε επιδέσμους ζητάει ακρόαση από τον Πατριάρχη. Πριν μερικές μέρες ένας μεγάλος σεισμός έχει συγκλονίσει και σχεδόν καταστρέψει την Πάτμο, το νησί της αποκάλυψης. Η ακρόαση ξεκινάει αλλά πριν γίνει αναφορά στα γεγονότα της Πάτμου πρέπει πρώτα να διηγηθεί την ιστορία τριών φυγάδων, δύο Ρωμιών και ενός Άραβα, που για να γλιτώσουν μια "αλλαγή κατάστασης" στην Πόλη καταφεύγουν στην Δαμασκό. Αυτά χωρίς ιδιαίτερα σποϊλερς μιας και είμαστε στην αρχή.

Μου άρεσε για πολλούς λόγους αλλά κυρίως γιατί πήρε τη μυθολογία του Λάβκραφτ και την μετέφερε σε μια εντελώς διαφορετική εποχή και καταστάσεις γενικότερα. Άρεσε ο τρόπος με τον οποίο καλύπτει "κενά" από τα βιβλία του Λαβκραφτ (δεν έχω διαβάσει άλλο Κθούλου υλικό, μερικά κόμικς μόνο), όπως δίνει εξηγήσεις για το ποιος ήταν ο Αμντούλ Αλχαζρέντ και ποιες οι επιδιώξεις του. Αποτυπώνει επίσης μερικές από τις καταστάσεις και τις πεποιθήσεις της εποχής όπως το πως η θρησκεία καθοδηγούσε τις απόψεις και πράξεις των ανθρώπων, την αντιμετώπιση του αρχαίου κόσμου, αλλά και τις σχέσεις μεταξύ Εβραίων, Ρωμιών και μουσουλμάνων.

Μου άρεσε πολύ ότι ένας συγγραφέας αποφάσισε/δοκίμασε να χρησιμοποιήσει υλικό από την δική μας ιστορία και παράδοση από το να μιμηθεί τον Λάβκραφτ. Ειδικά σε μια εποχή που βγαίνει Κθούλου + Καουμπόηδες. Επίσης μου έδωσε ένα ανελέητο (όχι όμως από τα χειρότερα) page turning που έχω κάνει τελευταία. Αν και οι τελετές που περιγράφει μου έφερναν αναγούλα... συνέχισα μέχρι τέλους.

Στα αρνητικά θα έλεγα ότι υπάρχουν μερικά "κενά" και απορίες όπου ο συγγραφέας μας πετάει από τη μια σκηνή στην άλλη θα έλεγα κάπως άγαρμπα ή βολικά για την διήγηση. Επειδή όμως είχα εθιστεί και έτρεχα προς το τέλος, ειλικρινά δεν ενόχλησε.

Links:

1.  [GoodReads Review](XXXX)

## XXX

YYY

Links:

1.  [GoodReads Review](XXXX)


