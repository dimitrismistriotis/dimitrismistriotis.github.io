# Τα χειρότερα βιβλία που διάβασα τα τελευταία 3 χρόνια

Guest post, ευχαριστώ το blog που με κάλεσε.

> Κανείς ποτέ δεν ανέγειρε ένα άγαλμα σε έναν βιβλιοκριτικό

Brian Lumley (απαντώντας σε κριτικούς).

Με κάλεσαν εμένα εδώ για να βγάλω το άχτι μου και επίσης έχω γράψει ένα βιβλίο οπότε δεν με πιάνει. Με αυτό σαν εισαγωγή ξενινάμε:

Thank you for being late - XXXX

Τον XXX τον είχα ακουστά και είχα διαβάσει μερκά άθρα του μερταφρασμένα στα Ελληνικά όταν ήμουν πιτσιρίκος. Είχαμε μια πολύ ενδιαφέρουσα συναστρία μιας και τον είχε "ξεμπροστιάσει" ο Nikolas Naseem Taleb ως κοινό παπαρολόγο και επικίνδυνο σε ένα βιβλίο του. Από ένα καπρίτσιο της τύχης τον είχαν καλεσμένο στην εταιρία που δούλευα όπου αφού τον άκουσα μας έδωσε και ένα βιβλίο στον καθένα.

Ο ΧΧΧ είναι εξαιρετικός στο να ομιλεί και να διηγείται ιστορίες, μόνο για αυτό θα συνιστούσα το βιβλίο του σε κάποιον που δουλεύει επαγγελματικά με το γράψιμο. Τα καλά τελειώνουν εδώ. Αυτό για το οποίο τον ξεμπροτιασε ο Teleb και ισχύει (στο ακέραιο) είναι ότι από αυτά που λέει "δεν τον πιάνουν" δεν τον επηρεάζουν, οπότε λέει ότι βολεύει την ιντελεγκέντσια της χώρας του, και ότι θα αρέσει γενικά σε δημοσιογράφους για να γράψεονυ "τι καλό βιβλίο είναι πάρτε το". Έχει π.χ. στο παρελθόν πει ότι ο πόλεμος στο Ιρακ θα κάνει καλό σε όλους μας, ότι οτιδήποτε έχει σχέση με την παγκοσμιοποίηση είναι καλό, γενικά πρόκειται για μια χοντρή, αρσενική (σε κάποιο βαθμό τουλάχιστο) έκδοση του Michael Moore και της HIllary Clinton. Αμερικάνικες αρλούμπες, σίγουρια ότι ξέρει το σωστό, επιχειρήματα από εδώ και από εκεί, ιστορίες από τα ταξίδια του σε όλο τον κόσμο που τις δένει μαζί για να φτιάξει κάποιο επιχείρημα με το ταλέντο ενός μοναδικού λογοπλάστη είναι η αλήθεια, αλλά εντελώς αίωλα επιχειρήματα από την άλλη. Παράδειγμα αναφέρει ότι είναι 5 οι μεγάλες αλλαγές στον κόσμο σήμερα. Γιατί 5 και όχι 10 ή 8 ή 20; Γιατί με 5 γράφεις ένα καλό βιβλίο και χωράνε άνετα. Ή έχει επλέξει μια "μαγική" χρονιά που τότε άρχισαν να αλλάζουν όλα, ακούγεται ενδιαφέρον.

Ποιά θα ήταν μια σωστή τιμωρία του για το βιβλίο που έγραψε: Μιας και του αρέσει τόσο πολύ ο παρεμβατισμός των ΗΠΑ και η Χιλάρι και ο Χουσεϊν Ομπάμα, να μένει για το υπόλοιπο της ζψής του σε χώρες που το καθεστώς τους δέχθηκε επέμβαση από τις ΗΠΑ: ένα χρόνο Ιράκ, μετά ένα χρόνο Λιβύη, ένα χρόνο Κιέβο, Κόσοβο, κλπ. Όχι στα φρουρούμενα ξενοδοχείο, σε μια κανονική μονοκατοικία/διαμέρισμα.

Τι έκανα με το βιβλίο: έγραψα μια επιστολή στην 1η σελίδα στον τύπο που θα το πάρει και το άφησα εκεί που αφήνουμε βιβλία για το επιβατικό κοινό στον σταθμό του Morden (Northern Line νότια).

Blockchain Revolution

Εδώ μιλάμε για κανονική απάτη. Ευτυχώς το πήρα από δανειστική βιβλιοθηκη και δεν εκνευρίστηκα ιδιαίτερα. Όπως έγραψα και στο Goodreads πρόκειται για δύο απατεώνες, πατέρας-γίος ή αδέλφια κάτι τέτοιο, οι οποίοι έχουν την εξής καριέρα: βρίσκουν το επόμενο πράγμα για το οποίο θα γίνει ντόρος, μαζεύουν ότι βρουν από άρθρα κλπ, γράφουν ένα βιβλίο στο πόδι εντελώς και μετά βουρ στα Ted-X και στα υπόλοιπα covefe που "προβλέπουν το μέλλον". Το βιβλίο διαβάζεται ειλικρινά σαν spam γραμμένο από τεχνητή νοημοσύνη. Έχει κάποια επιχειρήματα αλλά με μηδενικό βάθος. Διάβασα τις πρώτες 80-90 σελίδες και δεν εξηγαίται πουθενά τίποτε π.χ. τι είναι αυτό το μπλόκ-τσέϊν, είναι κάτι που τρώγεται; το πίνουμε; το βάζουμε στον κομπιούτερ; τι; Άνετα αν αλλάξεις την λέξη μπλόκ-τσέϊν με ιντερνετ έχεις το βιβλίο που θα έβγαζαν στις αρχές της δεκαετίας 90. Αν αντί για μπλόκ-τσέϊν βάλεις ηθίριουμ τότε έχεις ένα καινούριο βιβλίο. Γενικά το ότι υπάρχουν τέτοια βιβλία δείχνει το πρόβλημα που υπάρχει με τα διάφορα "συνέδρια"/κόνφερενσες και γενικά με την "μανία" να διαβάζουμε ότι καινούριο βγαίνει: υπάρχουν αρκετοί συγγραφείς που γράφουν κάτι με μοναδικό σκοπό να τους καλέσουν κάπου αλλού για ομιλητές.

Ποιά θα ήταν μια σωστή τιμωρία του για το βιβλίο που έγραψαν: Δήμευση περιουσίας, σπάσιμο χεριών ώστε να μην ξαναγράψουν ή κόψιμο γλώσσας έτσι ώστε να κόψουν τα συνέδρια και να μην ξαναγράψουν ποτέ. Ένας μήνας σε Ταυλανδέζικες ή Ρώσικες φυλακές θα ήταν επικοδομειτικός.

Τι έκανα με το βιβλίο: το επέστρεψα στην δανειστική βιβλιοθήκη. Είδα μετά απο 6 μήνες ότι κανένας άλλος δεν είχε "ανοίξει" άλλες σελίδες άρα ο χαζός είμαι εγώ.

How we learn

Κλασσική Αγγλική σπατάλη χαρτιού. Εδώ έχουμε έναν ακαδημαϊκό, σωστό, φτασμένο, διαβασμένο, που όμως δεν έχει γράψει κάτι "ποπ", εκλαϊκευμένη επιστήμη συνήθως. Οπότε εδώ γίνεται συνήθως ένα "πέσιμο" από έναν εκδοτικό οίκο και κάπως έτσι με αγνές προθέσεις βγαίνει κάτι εντελώς άχρηστο σαν αυτό. Αναφορά σε διάφορα papers και μελέτες, κείμενο με προβληματική ροή που κυρίως ΔΕΝ ΒΓΑΖΕΙ ΝΟΗΜΑ. Δηλαδή, θέλω να μπορώ να μάθαίνω πράγματα πιο γρήγορα ή σε περισσότερο βάθος ή τέλος πάντων πιο δομημένα. Αγοράζω αυτό το βιβλίο. Θα με βοηθήσει; ΟΧΙ. Διαβαζεται τουλάχιστο ευχάριστα να μείνει στην τσάντα για 10-20 διαδρομές μετρό; (Μόλις είπα κακή λέξη για Θεσσαλονικιότικο μπλόγκ) ΟΧΙ πάλι. Είναι χρήσιμο κάπου σε κάποιον; νάου, όχι, νοπε, ναϊν.

Για να κάνουμε τα πράγματα χειρότερα, εκστατικές κριτικές από Βρετανούς μάλλον γιατί ο συγγρεφέας είναι Βρετανός ο ίδιος, λογική χωριού στα χειρότερα της που σε μερικές εκφάνσεις της με κάνει να αισθάνομαι άσχημα για την θετή μου πατρίδα. Πείσανε τον εαυτό τους να τους αρέσει.

Γενικά υπάρχουν ΠΟΛΛΑ άλλα βιβλία καλύτερα στο χώρο.

Ποιά θα ήταν μια σωστή τιμωρία του για το βιβλίο που έγραψε: Να σταματήσει τις αναδημαικές του δραστηριότητες και να το γράψει ξανά και ξανά μέχρι να γίνει καλό. Μέχρι τότε τροφή ΜΟΝΟ νερό, τσάϊ (με έπιασε η συμπόνοια), ψωμί άντε με λίγο μπεϊκον.

Τι έκανα με το βιβλίο: το άφησα εκεί που αφήνουμε βιβλία για το επιβατικό κοινό στον σταθμό του Morden (Northern Line νότια) ίσως αρέσει στον επόμενο.

how to be happy

Ότι δεν μου άρεσε στο προηγούμενο μαζί με Αγγλο-φασισμό. Εξηγούμαι: Μιλάει για ευτυχιά και πως να την αποκτήσουμε. Πάλι έχουμε το "διάβασα αυτόκ και αυτό και έβγαλα αυτό το συμπερασμα", χωρίς να μας λέει π.χ γιατί δεν διάβασε κάτι άλλο. Συγγκραφέας "φτασμένος" λόγω της δουλείας του με την Βρετανική κυβέρνηση. Πάνω κάτω τα ίδια με το προηγούμενο.

Υπάρχει όμως κάτι τρομακτικό εδώ: η σιγουριά του συγγραφέα για ότι λέει και ότι επίσης για το καλό μας θα χρησιμοποιήσει τα λεφτά μας (φόροι) και την κρατική ισχύ (δημόσιο σύστημα υγείας) για να μας τα επιβάλλει κιολας. Επίσης είναι υποκριτής του κερατά: Μας λέει για παράδειγμα ότι το να έχεις παιδιά δεν έχει αποδειχθεί ότι σε κάνει πιο ευτυχισμένο. Θα του πρότεινα να περάσει από μια κλινική γονιμότητας στην Βρετανία ή και αλλού, να δει τον κόσμο που είτε έχει κάποιο πρόβλημα είτε θυσίασε τα χρόνια που οι οωθήκες ή τα σπέρματοζωάρια του ήταν ακμαία σε μια χαζή αναζήτηση καριέρας ή ηδονισμού και τώρα βιώνει τον εφιάλτη της απόγνωσης. Μετά μας λέει ότι έχει δύο γιούς. Εκεί ανακάλυψα τι σημαίνει ευτυχία για μένα: ο συγγραφέας πισθάγωνα δεμμένος σε μια καρέκλα σε ένα άδειο δωμάτιο μαζί μου, κρατάω ένα ρόπαλο ενώ μπροστά μου περνάνε είκόνες από υπερόπτες Βρετανούς, κάθε λογής παλιάνθρωποι που γοητεύονται από τη δύναμη που τους δίνει η κρατική εξουσία στις ζωές των ανθρώπων, γραφειοκράτες, ανθρώπινα σκουπίδια. Ίσως εκεί να ανακαλύψω την πραγματική ευτυχία.

Ποιά θα ήταν μια σωστή τιμωρία του για το βιβλίο που έγραψε: Να το διαβάσει η σύζηγος του και να καταλάβει με ποιον λεβέντη αποφάσισε να τεκνοποιήσει. Τα υπόλοιπα θα τα κάνει η ίδια.

Τι έκανα με το βιβλίο: Ανακύκλωση. Δεν ήθελα να μολύνω κάποιο τυχαίο επιβάτη.

Μπονους:  ancillaty justice

Το βιβλίο το είχα ακουστά μιας και είχε ουσιαστικά σαρώσει πολλά βραβεία του χώρου. Αυτό μπορεί να σημαίνει είτε ότι είναι όντως καλό, είτε ότι άρεσε στον κόσμο που έδινε τα βραβεία. Από ότι είχα καταλάβει έχουμε τους εξής νεωτερισμούς: προταγωνιστής είναι μια τεχνητή νοημοσύνη η οποία ενώ έλεγχε ένα διαστημόπλοιο και έναν πλανητη τώρα έχει ουσιαστικά περιοριστεί σε ένα αντωποειδές. Δύο είναι μια ιστορία εκδίκησης, τριά όπου δεν παίζει ρόλο το φύλο ενός χαρακτήρα χρησιμοποιείται το "she"-"αυτή" για να προσδιορίσει το άτομο. Στα μείον του βιβλίου είναι ότι άρεσε στον αθρογράφο Θεοδωρή Γεωργακόπουλο που τελευταία ότι εμμετικό βγαίνει του αρέσει. Τέλος πάντων το είχα στα υπόψην μέχρι που μια μέρα το είδα στην βιβλιοθήκη των Nero (τοπική αλυσίδα) κοντά στο σπίτι μου, οπότε και το απαλωτρίωσα.

Διάβασα το μισό όπου και το σταμάτησα. Προβληατα: όπως είχα διαβάσει και από κριτηκές η χρήση του θυλικού αν και ακούγεται καλή ιδέα μπερδεύει. Η τεχνητη νοημοσύνη αναφέρεται με το θυλικό σε ανθρώπους που έχει αναφερθεί ρητά ότι είναι άνδρες οπότε διαβάζεις πράγματα 2 και 3 φορές μόνο και μόνο για να καταλάβεις σε ποιόν αναφέρεται. Η ιστορία δεν είναι και τόσο καλή, θα έλεγα βαρετή και δεν κρατάει τον αναγνώστη. Σχεδόν κλασικά μοτίβα επιστημονικής φαντασίάς. Γενικά οι προθέσεις της συγγραφέας του βιβλίου και οι ιδιαιτερότητες του κέρδισαν τη συμπαθεια μου και ήθελα να μου αρέσει απλά αυτό δεν συνέβη ποτέ.

Μα γιατί κέρδισε τόσα βραβεία; Νομίζω (1) πολιτικά συνέπεσε με το τι ήθελαν οι κριτικοί, (2) σε κόσμο που διαβάζει φανατικά μόνο ή κυρίως επιστημονική φαντασία, έδωσε το κάτι καινούριο/διαφορετικό. Τολμώ να προβλέψω ότι σύντομα θα ξεχαστεί λόγω δυναμικής του Lindy effect. Ουσιαστικά κατόρθωσε το βιβλίο να παράξει ντόρο/hype και να ασχοληθεί μαζί του ένα ευρύτερο κοινό. Για μένα που δεν διαβάζω μονο βιβλιά αυτού του χώρου, απλά υπάρχουν τουλάχιστο 50 βιβλία καλύτερα από αυτό που θα μπορούσα να διαλέξω. Κρίμα.

Ποιά θα ήταν μια σωστή τιμωρία του για το βιβλίο που έγραψε: Καμία, δεν το έκανε επίτηδες.

Τι έκανα με το βιβλίο: Το άφησα πίσω στην καφετέρια που το βρήκα. Ίσως αρέσει σε κάποιον άλλον, από ότι είδα σε 3-4 εβδομάδες είχε "φύγει" 

