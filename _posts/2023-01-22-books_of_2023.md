# 2023

## Ενοχλείστε Τον Ύπνο Των Θεών - Μιχάλης Αντωνόπουλος

Τελευταία φορά είχα διαβάσει βιβλίο του ίδιου συγγραφέα πριν πάνω από 20 χρόνια - ο κωλόγερος - είπα να πιάσω άλλο ένα όταν είδα το συγκεκριμένο. Η σκέψη ήταν στο "συνεχίζω από το εκεί που άφησα" ή "πιάνω αυτό και συνεχίζω αν είναι στα ενδιάμεσα;". Τελικά έπιασα το συγκεκριμένο και έπαθα ότι συνέβαινε και με τα προηγούμενα: μετά την πρώτη σελίδα η ζωή σταματάει μέχρι να το τελειώσεις. Το συγκεκριμένο το άρχισα υποψιασμένος σε αεροπορικό ταξίδι και αν δεν είχα κάποια υποχρέωση το επόμενο πρωί δεν θα κοιμόμουν αν δεν το τελείωνα με τις τελευταίες σελίδες να διαβάζονται απελπιστικά αργά γιατί το ταξίδι τελειώνει.

Χωρίς σπόηλερς σε σχέση με το πως τον ήξερα έχουμε στοιχεία κωμωδίας πριν την επαφή με το μεταφυσικό που κλασικά γίνεται πιο έντονη στο τέλος, χαρακτηριστικός ο χαρακτήρας ενός ΠΑΣΟΚατζή που εισέρχεται σε κάποιο σημείο στην πλοκή.

Σχόλια προς την έκδοση: έχει γίνει από το κατάστημα Comicon από ότι έχω καταλάβει. Δεν μου πολυάρεσε το πλαίσιο στο οποίο είναι το κείμενο αν και έχει τον ρόλο του, ίσως μιας και είναι μικρό να προτιμούσα να έλειπε και να είχε το βιβλίο λιγότερες σελίδες άρα και να χρειάζεται λιγότερο χώρο, από την άλλη συνεισφέρει στην ατμόσφαιρα. Το χαρτί θα μπορούσε να ήταν ένα κλικ καλύτερο και για κάποιο λόγο δεν το βρήκα σε μεγάλα βιβλιοπωλεία από τα οποία μπορώ να αγοράσω περισσότερα πράγματα. Το πήρα από κατάστημα στο Σκρουτζ. Τέλος λίγος χρόνος με το Goodreads δεν βλάπτει (το βιβλίο το έβαλα εδώ εγώ... δεν είναι η δουλειά μου :) )

Αν είστε ο συγγραφέας θα ήθελα να σας μιλήσω. Αν γνωρίζετε τον συγγραφέα και είναι δυνατόν δείξτε του το παραπάνω.

## H Γκρίζα Χώρα και Άλλες Ιστορίες από τον Μακρινό Βορρά - Θωμάς Μαστακούρης

Το βιβλίο "Γκρίζα Χώρα" ήταν δώρο από τον συγγραφέα σε εμένα, τον οποίο είχα την ευκαιρία να γνωρίσω προσωπικά. Η συζήτηση/συνέντευξη που έδωσε στο podcast μου, "Θωμάς Μαστακούρης: Eφ΄ όλης της ύλης
" είναι διαθέσιμη εδώ: https://youtu.be/xs4savtALx0?si=xsu---eAKgwXesMRσυζήτηση. Βάσει αυτής της εμπειρίας, θα προσπαθήσω να είμαι αντικειμενικός… Αστειεύομαι, ποτέ δεν είχα τέτοια πρόθεση.

Από τις ιστορίες που περιλαμβάνει το βιβλίο, η πρώτη και πιο εντυπωσιακή για εμένα είναι "Η Γκρίζα Χώρα", σε τρία μέρη: "Η Γκρίζα Χώρα", "Η Βόλβα του Τρότελαγκ", "Ο Λυκάνθρωπος". Σε αυτή, νομίζω ότι θα ανακαλύψεις τόσο ποιος ήσουν όσο και ποιος θα έπρεπε να γίνεις ξανά. Η δεύτερη ιστορία, "Οι Απρόσκλητοι Επισκέπτες", περιέχει ένα ενδιαφέρον 'what if' σενάριο. "Το Ταξίδι στο Γιώτουγχαϊμ" συζητά τις σχέσεις μας με τους θεούς. Τέλος, "Ο Θάνατος του Βάτλερ", μια μικρή μυθολογική ιστορία ή μεταφρασμένη μυθολογία από τη Σκανδιναβία, με στεναχώρησε. Η τελευταία, "Στο Χλίντσκιαλφ" περιγράφει το θρόνο του σύμπαντος στην άκρη του χάους.Σκεπτόμενος για το βιβλίο, συνειδητοποίησα ότι είτε οι θεοί μιλάνε στο Μαστακούρη και αυτός σε εμάς, είτε μιλάνε απευθείας σε εμάς μέσω του Μαστακούρη.

Ένα θέμα που διάβασα στις κριτικές εδώ και το οποίο ήταν και ο λόγος που ήμουν διστακτικός να αγοράσω το βιβλίο είναι η σύνδεση με την εποχή των Ορόρα και μια αίσθηση νοσταλγίας, επειδή πολλές από τις ιστορίες, ή και όλες, φαίνεται να έχουν εκδοθεί παλιότερα στην Ορόρα. Γενικά, δεν τα πάω καλά με τη νοσταλγία. Είναι ένα συναίσθημα που νιώθω σπάνια και δεν είναι κάτι που επιδιώκω. Ειλικρινά, διαβάζοντας αυτό το βιβλίο δεν ένιωσα να νοσταλγώ κάποια άλλη εποχή. Ναι, θυμήθηκα ότι αυτό ήταν το στυλ του συγγραφέα τότε και ότι διάβαζα παρόμοια διηγήματα όταν ήμουν πιο πιτσιρίκος, αλλά αυτό που φοβόμουν ή δεν ήθελα - δεν ξέρω πώς να το εκφράσω - κάτι που να με πάρει και να με γυρίσει πίσω, δεν το ένιωσα καθόλου. Νομίζω, λοιπόν, ότι παρότι προέρχεται από καλή πρόθεση, η κριτική αυτή είναι λίγο εσφαλμένη, γιατί το βιβλίο πράγματι μπορεί να σταθεί και αυτόνομα και "σήμερα".

Μέχρι την επόμενη ιστορική ανατροπή, θα είμαστε "χωριάτες" του Τρότελαγκ.

## Σκοτεινό δάσος - Liu Cixin, Θωμάς Π. Μαστακούρης (μετάφραση)

Σκοτεινός Δάσος είναι η συνέχεια του "προβλήματος των τριών σωμάτων" για το οποίο συζητήσαμε με τον μεταφραστή εδώ: https://www.youtube.com/watch?v=xs4savtALx0 . Το αγόρασα αφού τελείωσα το 1ο, ας δούμε τι συνέβη: Αφού άρχισα να διαβάζω το βιβλίο περίπου στο πρώτο 1/3, μου έκανε εντύπωση το ότι οι εξωγήινοι - δε θα πω ποιοι είναι, για να μην υπάρχουν spoilers - δεν εμφανίζονται. Ρώτησα ένα ΑΙ το οποίο το επιβεβαίωσε. Σε εκείνο το σημείο πραγματικά ενοχλήθηκα και αποφάσισα να συνεχίσω να το διαβάζω σιγά-σιγά.

Έτσι πέρναγα τις σελίδες όταν έκανα πραγματικά διάλειμμα από άλλες αναγνώσεις που είχα ως δεύτερη ή τρίτη επιλογή χωρίς ιδιαίτερο ενδιαφέρον. Από ότι είδα, το διάβασε σε περίπου έναν μήνα, οπότε ας πούμε το διάβαζα κανονικά για μια εβδομάδα, τις επόμενες δύο πολύ αργά, κάτι όμως με έκανε να διαβάζω λίγο περισσότερο, μετά άλλο λίγο περισσότερο… Από ένα σημείο και μετά, το υπόλοιπο του βιβλίου με ενέπνευσε τόσο πολύ που συνέχισα να το διαβάζω ασταμάτητα μέχρι το συγκλονιστικό του τέλος.

Συνοψίζοντας, με αυτές τις γραμμές να γράφονται στο τέλος του 2023 θα αγοράσω το τρίτο και τελευταίο βιβλίο της τριλογίας και θα το ξεκινήσω το 2024. Θα έλεγα είναι ένα εκπληκτικό βιβλίο εφόσον ο ανάγνωσής "προσαρμόσει τις προσδοκίες του (adjust his/her expectations)" στο γεγονός ότι παρά το θέμα του είναι πάρα πολύ "ανθρωποκεντρικό". Με αυτό υπόψη θα συναντήσει ένα πραγματικά εκπληκτικό βιβλίο.

Ο λόγος που προτίμησα την μετάφρασή τους από την αγγλική, αν και νομίζω ότι η ελληνική μετάφραση προέρχεται από την Αγγλία και άλλες χώρες, είναι οι υποσημειώσεις, οι οποίες σε καίρια σημεία βοηθούν τον αναγνώστη να συνεχίσει όταν φτάνει σε έννοιες ή επιστημονικούς όρους που δεν απαραίτητα γνωρίζει.

Η ανάγνωση ξεκίνησε στις 12 Νοεμβρίου 2023 και ολοκληρώθηκε στις 17 Δεκεμβρίου 2023.

