---
layout: default
title: Διαφορές νοοτροπίας
permalink: /different_approaches
---

# Διαφορές νοοτροπίας

Πριν αρκετούς μήνες είχα γράψει για τον κόσμο που μας ...
Έχοντας το moto γράφω αυτά που θα ήθελα να διαβάζω θα ήθελα να παρουσιάσω ένα στραπάτσο που έφαγα πρόσφατα το οποίο οφείλεται καθαρά σε διαφορετική οπτική αντιμετώπισης των πραγμάτων. Μακάρι να είχα διαβάσει κάτι τέτοιο πιο πριν και να είχα γλιτώσει αρκετό χρόνο. Η ιστορία έχει να κάνει με το θέμα αγοράς κατοικίας αλλά το βασικό θέμα της είναι το πως αντιλαμβανόμαστε ή αντιλαμβανώμουν κάποια πράγματα διαφορετικά από τους καινούριους συμπολίτες μου.

Πρώτα όμως θα κάνουμε μια μικρή παράκαμψη, στην οποία θα επανέλθουμε αργότερα, και θα σας πω την ιστορία για τους "ανθρώπους που υπογράφουν τα πάντα".

## Πρόλογος: Οι ανθρώποι που υπογράφουν τα πάντα

Πριν ένα χρόνο και κάτι ήμουν μεταξύ θέσεων εργασίας και είχα προτιμήσει να πάρω όλες τις άδειες μου αντί να τις πληρωθώ. Επειδή δεν είχα κανονίσει διακοπές και δεν μπορούσε η σύζηγος να πάρει άδεια χωρίς προειδοποίηση, έμεινα στο Λονδίνο. Αποφάσισα να δώσω ένα απόγευμα σε μια φιλανθρωπική οργάνωση η οποία δίδασκε προγραμματισμό σε γυναίκες που δεν είχαν επαφή με το αντικείμενο και ήθελαν να μάθουν είτε για να σκεφοτύν το επάγγελμα είτε για να αρχίσουν να υλοποιούν κάποια ιδέα τους. Ήθελα πολύ να παω και για να δω άλλο κόσμο αλλά και για να γνωρίσω ενδεχομένως καμία εκολαπτόμμενη επιχειρηματία για κάποια ενδεχόμενη συνεργασία. (σημ: η παράγραφος να μειωθεί)

Όταν έφτασα στον χώρο υποδοχής, στην ρεσεψιόν κατά το αγγλιστί για να πάρω την κάρτα εισόδου, η ρεσεψιονίστ αντί για την κάρτα μου βγάζει ένα χαρτί και μου εξηγεί ότι είναι μια NDA (non-disclosure agreement ελληνικά πως το λένε όποιος ξέρει να βοηθήσει) την οποία πρέπει να υπογράψω για να μπω. Της απάντησα ότι έχω δύο ερωτήσεις: από ποιον είναι και αν μπορώ να την διαβάσω λίγο παραπέρα, οι απαντήσεις της ήταν "από την εταιρία που παραχωρεί τον χώρο" και "ναι".

Διαβάζοντας το έγγραφο ήρθα σε επαφή με ορισμένους όρους τους οποίους τους έβρισκα υπερβολικούς εάν όχι και λίο ύποπτους. Ουσιαστικά ο παραχωρητής του χώρου ήθελε να διασφαλίσει ότι κανείς από εμάς δεν θα αρχίσει να σκαλίζει τα γραφεία των υπαλλήλων αλλά και το δίκτυο με σκοπό να κλέψει είτε πνευματική ιδιοκτησία, είτε πληροφορίες για το πελατολόγιο. Πολύ λογικά και τα δύο αν και διαβάζοντας τα ένιωσα πως ήταν τουλάχιστο υπερβολικοί στον βαθμό που εξηγούσαν τι δεν μπορείς να κάνεις. Όπως το διάβαζα ένιωθα πως αν το υπέγραφα, ότι έβλεπα ταυτόχρονα δεν μπορούσα να το κάνω.

Τίποτε δεν ενωχλούσε τόσο πολύ όσο το γεγονός ότι η διάρκεια του συμβολαίου ήταν "για πάντα" - indefinitely. Όλα τα άλλα μόνα τους χωνευόντουσαν, αυτό όχι για δυο λόγους. Ο πρώτος έχει να κάνει με την χρονική διάρκεια. Εχεί ακουστεί η ιστορία με εταιρίες που για κάποιο λόγο χρειάζονται χρήματα σε κάποια φάση στο μέλλον, οπότε κάποιος δικηγόρος περνάει μια βόλτα από το ντουλάπι με τις NDA και αρχίζει να σκέφτεται αν μπορέσει να βαρέσει καμία μύνηση πουθενά. Εναλλακτικά μπορεί να παρακολουθει τις ειδήσεις: μήπως αυτός που βγήκε να έχει κάνει το Χ ήταν εδώ οταν κάναμε το Χ για κάποιον άλλο πελάτη;
Ο δεύτερος λόγος είναι το αθροιστικό/επισωρευτικό αντίκτοιπο: αν υπογράφω σε κάθε εταιρία που περνάω και από μια NDA τότε στο τέλος δεν θα μπορώ να κάνω τίποτε, να εργαστώ πουθενά, μιας και θα έχω έναν περιορισμό από εδώ, έναν από εκεί κλπ.

Οπότε πηγάινω στην ρεσεψιονιστ και της λέεω πως δεν είμαι διατεθειμένος να υπογράψω, επειδή βρίσκομαι εκεί εθελοντικά, είμαι μπορώ είτε να μπω χωρίς την NDA είτε να φύγω. Σε αυτές τις περιπτώσεις όλοι μπορούμε να μαντέψουμε την απάντηση: Δεν μπορώ να το αποφασίσω αυτό, περιμένετε να φωνάξω την υπεύθυνο.

Είχα φτάσει πολύ χωρίς, πρέπει να ήμουν από τους πρώτους 10. Περιμένωντας την υπεύθυνο έχουν έρθει οι περίπου 300 εθελοντές και ενδιαφερόμενοι. Η συντριπτική πλεοψηφία από αυτούς παίρνει το χαρτι και το υπογράφει χωρίς δεύτερη σκέψη. Μερικοί το ξεφυλίζουν στα γρήγορα και μετά προσποιούμενοι ότι το διάβασαν υπογράφουν πάραυτα.

Κάπου εκεί έρχεται η υπεύθυνος από την πλευρά του οργανισμού, όχι της ετααιρίας που το εξέδωσε. Μετά από μια σύντομη κουβέντα όπου της εξηγώ τους λόγους μου και επίσης ότι ήρθα να βοηθήσω, όχι να μυνηθώ. Μου εξηγεί πως ήταν προαπαιτούμενο για να μπορέσει να χρησιμοποιήσει τον χώρο και ότι θα μπορούσε να κάνει κάποια αλλαγή ο δικηγόρος της εταιρίας, ο οποίος όμως έφυγε μαζί με τους εργαζόμενους - ακριβώς για να παραδώσει τον χώρο. Οπότε είπα ότι δεν έχω κάποιο πρόβλημα, δεν θα γράψω για το περιστατικό στα social media ούτε θα αναφέρω ποιος οργανισμός είναι (μερική τήρηση από μέρους μου), καλό απόγευμα.

Συζήτησα την ιστορία με μερικούς φίλους και συγγενείς που είναι δικηγόροι είτε εδώ, είτε στην Ελλάδα. Πολλοί μου είπαν κάτι παρόμοιο: πολύ αυστηροί όροι. Ένας βρετανός φίλος με καταγωγή από Ινδία (οπότε μπορεί να αποστασιοποιηθεί και λίγο αν χρειαστεί) έδωσε την πιο πειστική εξήγηση: "προφανώς δεν υπάρχει δόλος, αλλά αυτό δεν σημαίνει ότι το κείμενο ήταν σωστό. Μάλλον έχει συνταχθεί στο πόδι από κάποιον ασκούμενο, ο οποίος μην ξέρωντας έβαζε ότι πιο αυστηρό κυκλοφορούσε". Στο αν θα έπρεπε να υπογράψω και γιατί ήμουν ο μόνος που δεν το έκανε: "σαφώς και δεν θες να εκτεθείς μελλοντικά, απλά εδώ ο κόσμος συνηθίζει να υπογρει ότι του δώσουνε".

Λίγο υπερβολικό το τελευταίο, αλλά μας δίνει τον τίτλο: βρισκόμαστε στην "χώρα των ανθρώπων που υπογράφουν τα πάντα".
